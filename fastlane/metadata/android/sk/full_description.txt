<p>
GPT je notoricky známy svojimi roleplaying schopnosťami. Poviete mu že je čajník a on s Vami bude komunikovať ako čajník, môžete presne zadefinovať správanie aj výstup ak chcete na v podstate akúkoľvek rolu. GPT 4 vision nie je v tomto ohľade  výnimkou.
</p>

<p>
VScan umožňuje dať modelu po spustení nejakú úlohu, napríklad že je detektor farieb, alebo že má hľadať na obrázku zástrčky, a potom už len cvakáte spúšť a GPT komentuje. Je to jednoduché, ale ukazuje sa, že takto môžete svoj smartfón ľahko premeniť na celý rad prístupnostných pomôcok, aké vám len zídu na um.
</p>

<p>
S plnou kontrolou nad použitými promptmi môžete aplikovať dobré praktiky promptového inžinierstva, a nájsť tak vstupy a konfigurácie, ktoré prinesú najefektívnejší a najspoľahlivejší výsledok.
</p>

<p>
Ak nezadáte nijakú konfiguráciu, aplikácia použije "What's in the image?" prompt a funguje tak ako všeobecný rozpoznávač scény. Funkcia kladenia dodatočných otázok je prítomná pre ľubovoľnú konfiguráciu.
</p>

<p>
Poznámka: VScan používa api OpenAI, externej služby. Aby mohol fungovať, potrebujete získať api kľúč z <a href="https://platform.openai.com">platform.openai.com</a>. Pre viac informácií týkajúcich sa inštrukcií a približnej ceny viz readme VScanu.
</p>

<p>
Icon <a href="https://www.flaticon.com/free-icons/qr-scan" title="qr scan icons">Qr scan icons created by Bharat Icons - Flaticon</a>
</p>

